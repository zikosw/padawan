+++
author = ""
date = "2016-09-15T22:48:45+07:00"
description = "เข้าใจพื้นฐานของ Vim และวิธีการใช้งานเบื้องต้น"
tags = ["Vim","vim ใช้ยังไง","vim เซฟยังไง","vim ออกยังไง","Essential"]
title = "Vim Essential"

+++

Vim นั้นเป็น Text editor ที่มีความสามารถเยอะมาก แต่ก็ต้องมีการเรียนรู้ที่เยอะด้วยเช่นกัน ทำให้หลายๆคนไม่กล้าที่จะทดลองใช้ แต่ถ้าหากเป็น Developer แล้วล่ะก็มีโอกาสที่จะได้ใช้ Vim เยอะมาก เพราะว่าใน Server นั้นโดยปกติจะติดตั้ง Vi หรือ Vim มาด้วยเสมอ
ในบทความนี้จะอธิบายเฉพาะสิ่งที่เป็นพื้นฐานมากๆ และวิธีการใช้งานแบบพื้นฐานมากๆอีกเช่นกัน ซึ่งน่าจะเพียงพอต่อการใช้งานทั่วๆไป

# พื้นฐานของ Vim
ใน Vim นั้นเมื่อตอนที่เราเปิดขึ้นมานั้นจะไม่เหมือนกับ Text editor ตัวอื่นที่เราจะสามารถพิมพ์ข้อความลงไปได้เลย เพราะว่าใน Vim ใช้การกดคีย์ปกติเป็นคำสั่ง ดังนั้นเมื่อเราพึ่งเปิด Vim ขึ้นมา มันจะอยู่ในโหมดที่เรียกว่า NORMAL MODE ซึ่งจะเป็นโหมดที่รอรับคำสั่งต่างๆจากเรา ส่วนสำหรับโหมดที่เราใช้ในการพิมพ์ข้อความต่างๆลงไปจะเรียกว่า INSERT MODE
การเปลี่ยนโหมดระหว่างสองโหมดนี้ทำได้ง่ายๆคือ ที่ NORMAL MODE กด I ก็จะกลายเป็น INSERT MODE  ถ้าหากต้องการออกจาก INSERT MODE ก็ให้กด <kbd>ESC</kbd>  

-  NORMAL MODE  
  โดยปกติแล้วเราจะใช้คำสั่งต่างๆที่โหมดนี้ ตัวอย่างคำสั่งก็เช่น ถ้าเรากด <kbd>I</kbd> ก็จะเป็นการใช้คำสั่งให้เปลี่ยนไป INSERT MODE หรือจะคำสั่งบันทึกไฟล์ ออกจากโปรแกรม เราก็จะต้องกด <kbd>ESC</kbd> ให้ Vim มาอยู่ที่โหมดนี้ก่อนถึงจะใช้คำสั่งเหล่านั้นได้  
-  INSERT MODE  
   สำหรับโหมดนี้ ทุกๆคีย์ที่เรากดลงไปก็จะกลายเป็นตัวอักษรเหมือนกับการใช้งาน Text editor ทั่วๆไป  

วิธีการดูว่าตอนนี้ Vim อยู่ในโหมดไหนให้ดูที่ด้านซ้ายล่างของหน้าจอ  
![0.mode](/img/vim/vim-0mode.png)

# การใช้เบื่องต้น
สั่งให้ Vim เปิดไฟล์ hello.txt ขึ้นมา

    $ vim hello.txt

จะได้หน้าตาแบบนี้
สังเกตุที่โหมด ตอนนี้จะเป็น NORMAL โหมด
![1.normal node after open file](/img/vim/vim-1open.png)
## แก้ไข
ถ้าเราต้องการแก้ข้อความเป็น Hello world ก็จะต้องเปลี่ยนโหมดจาก NORMAL MODE เป็น INSERT MODE ซะก่อน โดยการกด I แล้วจากนั้นก็แก้ข้อความได้เลย
ภาพเมื่อแก้เสร็จแล้ว
![2.insert mode after edit](/img/vim/vim-2edit.png)
## บันทึก
ถ้าต้องการจะบันทึกสิ่งที่เราแก้ไปในไฟล์ จะต้องกลับไปยัง NORMAL MODE ซะก่อนโดยการกด ESC แล้วจากนั้นให้กด `:w` หน้าจอจะได้แบบนี้
![3.normal mode typing save](/img/vim/vim-3save.png)
ก็กด ENTER ได้เลย
## ออกจาก Vim
ถ้าจะออกก็ให้ใช้คำสั่ง `:q`
## ออกแบบไม่บันทึก
ให้ใช้คำสั่ง `:q!`
## บันทึกแล้วออก
ให้ใช้คำสั่ง `:wq`

สำหรับคนที่ต้องการจะทดใช้ Vim อย่างจริงจัง คำสั่งที่ได้เขียนไว้นั้นถือว่าไม่เพียงพออย่างมาก ขอแนะนำให้อ่านเพิ่มเติมจากลิงค์ด้านล่าง

# แหล่งไว้ศึกษาเพิ่มเติม
จริงๆแล้ว Vim มี resources ให้อ่านเยอะมาก แต่ในที่นี้จะแนะนำแค่บางเว็บที่คิดว่าน่าสนใจ  

1.  เว็บแรกที่จะแนะนำคือ [OpemVim](http://www.openvim.com) เพราะว่ามีการวางเนื้อหาที่เรียนรู้ง่ายดีแล้วก็มี Interactive ให้ทดลองเล่นบนเว็บด้วย  
1.  เว็บ [Vimgif](https://vimgifs.com) เว็บนี้จะทำภาพเคลื่อนไหว (gif) ที่จะแสดงการใช้งานและผลลัพธ์ของคำสั่งใน Vim แต่ละคำสั่ง ตั้งแต่ a-z จนถึงคำสั่งพิเศษอื่นๆ ด้วย  

